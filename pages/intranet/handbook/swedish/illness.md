# Sjukdom och vård av sjukt barn
Vid sjukdom eller VAB (Vård Av sjukt Barn) ska såväl Broccoli som närmaste chef på sitt
uppdrag underrättas. Sjukanmälan sker vid första sjukdagen och friskanmälan vid återgång i
arbete. Till Broccoli meddelas frånvaro via mailen: [admin@broccoli.se](mailto:admin@broccoli.se).

# Läkarintyg
Från och med den 8:e kalendersjukdagen måste den anställda lämna ett läkarintyg/läkarutlåtande
till Broccoli som styrker att arbetsförmågan är nedsatt. Det räcker med en kopia av läkarintyget.

- De första 14 sjukdagarna ersätts av arbetsgivaren. Därefter går ansvaret över till
  försäkringskassan, vilket innebär att arbetstagaren själv måste anmäla sig till
  försäkringskassan.
- För sjukdom dag 15–90 tillkommer en kompletterande ersättning från Broccoli. Detta
  regleras enligt kollektivavtalet.
- Broccoli har en sjukförsäkring via kollektivavtal som ger ersättning för inkomstbortfall
  vid långtidssjukskrivning.
- Läkarintyg kan begäras in från och med första dagen om arbetsgivaren har goda skäl för
  detta. Broccoli har som policy att begära in läkarintyg vid första sjukdagen fr.o.m. det
  11:e sjukdomstillfället under en 12-månaders period, rullande. I samband med detta har vi
  också ett rehabiliteringssamtal med den anställde.

