# 1. Inledning
Personalhandboken är till för dig som är anställd på Broccoli Engineers AB. Här finns fakta om
de regler och rutiner som Broccoli tillämpar. Syftet med personalhandboken är dels att spara tid
när frågor uppstår och dels att ge nyanställda en grundläggande introduktion om företaget.
Dokumentet är ett internt dokument och ska därför inte delas utanför företaget
## 1.1 Företagets historia 
Broccoli grundades av Björn Bergholm år 1993 som ett hobbybolag vid sidan om Chalmersstudierna. Hösten 2003 började Björn driva företaget på heltid och den 1 mars 2005 anställdes
den första kollegan. Under de efterföljande åren har bolaget vuxit och utvecklats till ett
teknikintensivt ingenjörsbolag. År 2010 var bolaget ett gasellföretag då det vuxit med 334 %. År
2013 skapades en koncernstruktur med Broccoli Engineering AB som moderbolag och de två
dotterbolagen Broccoli Engineers AB och Broccoli Systems AB.
Broccoli Systems AB startades tillsammans med hälftenägaren Per Björheden och kom senare
även att innehålla Broccoli Test Systems AB, Broccoli Architects AB och Broccoli Technologies
AB. 1 maj 2019 sålde Broccoli dotterbolaget Broccoli Systems och dess döttrar. Dessa bolag
bytte då namn till Tribuit. Sommaren 2020 köptes Broccoligården, en anläggning på Orust som
anställda skall kunna nyttja i arbete samt privat.

## 1.2 Affärsidé
Broccolis affärsidé är att med företagets kompetens inom elektronik och mjukvara kunna erbjuda
tjänster inom design, konstruktion och testning av inbyggda system. T.ex. schemaritning, PCBlayout, mjukvaruutveckling, framtagning av system för automatiserad testning mm.
Vi hjälper till att täcka behov inom området elektronik och mjukvara i flera olika branscher.

## 1.3 Broccolis organisation
På Broccoli arbetar i dagsläget ca 47 personer, med en ungefärlig fördelning mellan kvinnor och
män på ca 45% resp. 55%. Av dessa är ca 5 personer administrativ personal, resterande är
konsulter. Merparten av konsulterna sitter ute i uppdrag hos kund. Broccoli har sitt huvudkontor i
Göteborg.