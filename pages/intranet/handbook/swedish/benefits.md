# Broccolitelefon
Då vi behöver kunna nå respektive konsult på telefon så erbjuder Broccoli alla anställda
möjligheten att få en telefon inkl. abonnemang som ett arbetsredskap. Mobilbidrag ligger på
8500 kronor + moms och kan förnyas efter 2 år. Kravet är då att man ska vara nåbar på den under
arbetstid.
- Alternativt så anger man sitt privata mobilnummer utifall att man inte vill ha två
  telefoner.
- Viktigt är att eftersom Broccoli betalar för ett telefonabonnemang så måste man också
  vara nåbar på det.
## Friskvård
### Friskvårdsbidrag
Broccoli erbjuder sina anställda ett friskvårdsbidrag på totalt 4000 kronor/person och
bokföringsår (0901-0831). Denna förmån kan förändras om Skatteverkets regler kring
Friskvårdsbidrag ändras.
- Friskvårdsbidraget är till för att främja motion och hälsa. Det kan bl.a. användas till:
  gymkort, simkort, fotboll, racketsporter, dans, Yoga men också till massage, fotvård,
  akupunktur mm. Är du osäker så fråga. Omfattningen bestäms av skattemyndigheten.
- Kvitto utställt på den det gäller ska lämnas in till Ekonomi, tillsammans med
  utläggsdokumentet, senast den 15/8. Vid autogiro begär ett skrivet kvitto och inlämna till
  Broccoli vid kvartal-, halvår- eller helårsvis.
- Observera att detta erbjudande endast gäller den anställde själv, kort som kan användas
  av andra eller familjekort godtas inte av skattemyndigheten.

## Företagshälsovård
I ett samarbete startat år 2020 med företagshälsovården TEAM Hälso & Friskvård jobbar
Broccoli aktivt med hälsa. Vi erbjuder regelbundna hälsoundersökningar till alla anställda som
ett steg i ett långsiktigt arbete i att förebygga ohälsa. 

## Synfelsbehandling
Broccoli har avtal med Memira AB [www.memira.se](https://www.memira.se) för synfelsbehandling (ögonoperation). Alla
anställda på Broccoli erbjuds kostnadsfri synundersökning samt rabatt och delbetalning för
ögonoperation.

För mer information se blanketter på Intranät eller kontakta HR/Konsultansvarig

## Bildskärmsglasögon
Broccoli har ett avtal för bildskärmsglasögon med Specsavers. Medarbetare som arbetar vid
bildskärm minst en timme om dagen har rätt till en synundersökning vartannat år eller vid
märkbart försämrad syn, och till bildskärmsglasögon om det skulle visa sig behövas. I avtalet
ingår antireflexbehandling SUCL, repskydd samt båge ur Specsavers sortiment upp till 795 kr.
Eventuella tillägg, såsom dyrare bågar eller tunnare glas, bekostas av medarbetaren direkt till
butik. Observera att bildskärmsglasögon formellt sett tillhör arbetsgivaren, även om
medarbetaren själv har betalt en del av kostnaden. 

## Fertilitetsstöd
Broccoli erbjuder sina anställda att genom bruttolöneavdrag finansiera fertilitetsbehandling.
Sedan juli 2018 förmånsbeskattas den anställde för behandlingen då det inte är offentligt
finansierad vård.
- Anställda behöver ansöka om bruttolöneavdrag.
- För mer information kontakta HR eller Konsultansvarig. 

## Förmånsparkering
Vi erbjuder förmånsparkering. Vilket innebär att Broccoli bidrar till kostnaden för en p-plats för
den anställde ute på uppdrag, under förutsättning att det inte går att hitta en gratis p-plats i
närheten. Det är den anställde som hyr p-platsen, kostnaden hanteras som ett utlägg med
hyresavin som underlag, och Broccoli bidrar med ett belopp upp till 1000kr/månad inkl. moms.
Om kostnaden för p-platsen överstiger det belopp företaget bidrar med, så kommer den anställde
få hela beloppet av Broccoli och mellanskillnaden dras på den anställdes nettolön. Den anställde
kommer sedan att förmånsbeskattas för det belopp som företaget bidrar med.
