# Tjänstepension
Avsättningar till tjänstepension administreras av Collectum och följer ITP1.
Mer information finns att hitta på [www.collectum.se/](https://www.collectum.se/)

## Löneväxling
Broccoli erbjuder medarbetare möjligheten att växla en del av lönen till förmån för extra pension.
- Löneväxling är möjligt vid en bruttolön som överstiger 8,07 prisbasbelopp per år efter
löneväxlingen. Det rekommenderas inte att löneväxla vid lägre lön då den allmänna
pensionen och andra socialförsäkringsförmåner minskar.
- Minsta belopp att löneväxla är 1000kr per månad med jämna 500-kronors intervall.
- I samband med att du tecknar dig för löneväxling kan du välja till återbetalningsskydd.
Det innebär att dina efterlevande (make, sambo, barn) har rätt till dina pensionspengar om
du skulle avlida före 65 års ålder.
- Om medarbetaren väljer att göra ett löneavstående åtar sig företaget att teckna en
tjänstepensionsförsäkring med ett belopp motsvarande löneavståendet uppräknat med en
faktor som utgör 1,358 av avdraget. Detta för att kompensera den minskade premien till
ITP 1 (kollektivavtal) samt uppräkning av mellanskillnaden av särskild löneskatt och
arbetsgivaravgiften (5,8%).
- Löneväxling till pensionssparande sker via Söderberg & Partners.
För mer detaljerad information om löneväxling läs mer på vårt Intranät. Om ni har frågor eller
önskar ett personligt möte för att diskutera möjligheterna, kontakta HR eller konsultansvarig som
förmedlar de kontakt med Söderberg & Partners.

För mer detaljerad information om löneväxling läs mer på vårt Intranät. Om ni har frågor eller
önskar ett personligt möte för att diskutera möjligheterna, kontakta HR eller konsultansvarig som
förmedlar de kontakt med Söderberg & Partners.

## Sjukförsäkring vid långtidssjukskrivning via Kollektivavtal
Den anställde omfattas av en sjukförsäkring via Kollektivavtalet som ger ersättning för
inkomstbortfall vid långtidssjukskrivning. Vid dag 91 under sjukskrivningsperiod får den
anställde, utöver försäkringskassans sjukersättning, även sjukpenning från Alecta. För mer
information: [www.alecta.se/tjanstepension/ersattning-vid-sjukdom/](https://www.alecta.se/tjanstepension/ersattning-vid-sjukdom/)


## Trygghetsförsäkring vid arbetsskada TFA via Fora
Alla anställda på Broccoli har en trygghetsförsäkring TFA som träder i kraft vid en eventuell
skada/olycka på arbetsplatsen eller på väg till/från arbetsplatsen. En skada/olycka i arbetet skall
omedelbart anmälas till Broccoli som i sin tur anmäler skadan till Försäkringskassan och
Arbetsmiljöverket. Mer information om försäkringen: [https://www.fora.se/privat/dittforsakringsskydd/dina-forsakringar/trygghetsforsakring-vid-arbetsskada/](https://www.fora.se/privat/dittforsakringsskydd/dina-forsakringar/trygghetsforsakring-vid-arbetsskada/)

## Tjänstegrupplivförsäkring TGL via SEB
Alla anställda hos Broccoli har även en tjänstegrupplivförsäkring TGL som träder i kraft vid
dödsfall. Förmånstagare för denna försäkring är i första hand maka/make, i andra hand barn och i
tredje hand föräldrar. Benämningen på denna försäkring är ”Kollektivavtalad TGL i Gamla
Livförsäkringsbolaget SEB Trygg Liv” och mer information finns på SEB:s hemsida [www.seb.se](https://www.seb.se).