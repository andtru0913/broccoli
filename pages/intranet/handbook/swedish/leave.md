# Semester
Enligt [Semesterlagen (1977:480)](https://www.riksdagen.se/sv/dokument-lagar/dokument/svensk-forfattningssamling/semesterlag-1977480_sfs-1977-480) löper semesteråret från och med den 1 april ett år till och med
den 31 mars påföljande år. Den lagstadgade semesterrätten uppgår enligt 4 § i samma lag till 25
semesterdagar per år. Ledigheten är helt oberoende av om dagarna är betalda eller obetalda.
Enligt Semesterlagen ska om inget annat har avtalats, semesterledigheten förläggas så att
arbetstagaren får en ledighetsperiod av minst fyra veckor under juni-augusti. Även utan stöd av
avtal får sådan semesterperiod förläggas till annan tid, när särskilda skäl föranleder det.

## Förskott på semester
Vid nyanställning ges 20 semesterdagar i förskott. Dagarna räknas sedan av med en 5:e del om
året under 5 år. Skulle man avsluta sin anställning innan dess och har utnyttjat semesterdagarna
så blir man återbetalningsskyldig för de dagar som inte räknats av.

## Spara semester
Enligt Semesterlagen framgår att arbetstagare som under ett semesterår har rätt till mer än tjugo
semesterdagar med lön, får låta överskjutande dagar sparas till ett senare semesterår om så
önskas. 

## Uttag av semester
Hur semestern planeras och kan tas ut är individuellt för respektive uppdrag. Du ansöker därför
om semester både hos din chef på uppdraget samt hos din närmaste chef eller VD på Broccoli. Så
snart semestern är godkänd så önskar vi att ni meddelar detta via ett mejl till [admin@broccoli.se](mailto:admin@broccoli.se).

## Extra semesterdagar
De som varit anställda på Broccoli i mer än 10 år får 3 extra semesterdagar.

## Arbetsfria dagar under året:
- Nyårsdagen
- Trettondagen
- Långfredagen
- Annandag påsk
- 1:a maj
- Kristi himmelsfärds dag
- Nationaldagen
- Midsommarafton
- Julafton
- Juldagen
- Annandag jul
- Nyårsafton

Det år som nationaldagen den 6:e juni infaller på en lördag eller söndag skall medarbetaren
istället erhålla ledigt klämdagen efter Kristi himmelsfärds dag.

## Föräldraledighet
Enligt [Föräldraledighetslagen (1995:584)](https://www.riksdagen.se/sv/dokument-lagar/dokument/svensk-forfattningssamling/foraldraledighetslag-1995584_sfs-1995-584) gäller hel ledighet för en förälder tills barnet blivit 18
månader eller, under förutsättning att föräldern då har hel föräldrapenning, för tid därefter (hel
ledighet med eller utan föräldrapenning).

Enligt samma lag gäller även att en förälder har rätt till förkortning av normal arbetstid med upp
till en fjärdedel för vård av ett barn som inte har fyllt åtta år eller som är äldre än så men ännu
inte har avslutat sitt första skolår.

Arbetstagare som vill utnyttja sin föräldraledighet ska meddela arbetsgivaren minst två månader i
förväg. Arbetstagaren ska då även ange hur länge ledigheten kommer att pågå.

Ledigheten får delas upp på högst tre perioder för varje kalenderår. Om en ledighetsperiod löper
över ett årsskifte, skall den anses höra till det kalenderår då ledigheten påbörjades.

## Föräldralön
Vid föräldraledighet betalas ersättning ut för att kompensera inkomstbortfall. Denna förmån
ingår i kollektivavtalet. För mer information, se gällande kollektivavtalsdokument.

## Tjänsteledighet
Vid tjänstledighet betalas ingen lön ut. Tjänstledighet är därför inte heller semestergrundande

## Begravning
Vid ledighet för begravning av anhörig beviljas betald ledighet en dag.
Med anhörig menas familjemedlem samt släktingar två generationer upp respektive ner.
